De basis van QuickSort is een recursief algoritme, dat steunt op het **partitioneren** van de te sorteren rij. Een willekeurig element _s_ uit de rij wordt gekozen; dit element wordt de **spil** genoemd. Vervolgens wordt de rij opgesplitst in twee disjunte deelrijen, nl. een deelrij _L_ met elementen kleiner dan de spel en een deelrij _R_ met elementen groter dan de spil. Deze twee deelrijen worden dan recursief gesorteerd, en aaneengeschakeld tot de uiteindelijke gesorteerde rij.